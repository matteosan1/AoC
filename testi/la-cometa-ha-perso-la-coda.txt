CORO:
La cometa ha perso la coda
di cui era tanto orgogliosa.
Su, cometa, porta pazienza
che una coda si troverà.
C’è la coda di un pavone
sembra un vero arcobaleno.
È una rara occasione
e la regaliamo a te.
Ritornello
No, no, no, questa coda non fa per me.
C’è la coda di un cavallo
lunga, folta, rilucente.
Ti sta bene certamente
e la regaliamo a te.
Ritornello
No, no, no, questa coda non fa per me.
CORO:
La cometa ha perso la coda
era splendida e luminosa.
Su, cometa, porta pazienza
che una coda si troverà.
C’è la coda di una volpe
morbidissima e argentata.
È una coda raffinata
e la regaliamo a te.
Ritornello
No, no, no, questa coda non fa per me.
C’è la coda ricciolina
di un rotondo maialino.
È bizzarra ma graziosa
e la regaliamo a te.
Ritornello
No, no, no, questa coda non fa per me.
CORO:
La cometa ha perso la coda
ma pensate che distrazione:
non si è accorta che un nuvolone
l’ha nascosta dietro di sé.
(2 volte)
CORO:
La cometa adesso è beata
la sua coda l’ha ritrovata
e lontano dal nuvolone
luminosa nel cielo va,
nel cielo va.
